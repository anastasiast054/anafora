# anafora
ΑΝΑΣΤΑΣΙΑ ΣΤΑΥΡΙΔΟΥ
Α.Μ. Π2010054
Αναφορά Εργασίας στο μάθημα Απανταχού Υπολογίζειν

Το θέμα της εργασίας ήταν δημιουργία εφαρμογής στα smartphone ή tablet. Η εφαρμογή που επέλεξα να υλοποιήσω είναι ένας μίνι ταξιδιωτικός οδηγός για την πόλη της Ξάνθης από την οποία κατάγομαι. Η ιδέα προήλθε όταν πέρυσι κάνοντας την πρακτική μου άσκηση στο Λαογραφικό Μουσείο της Ξάνθης, παρατήρησα πολλούς επισκέπτες να μας ρωτάνε τι άλλο θα μπορούσαν να δούνε στην πόλη, και σκέφτηκα πως θα ήταν πρακτικό να υπάρχει μια απλή εφαρμογή που να περιέχει συγκεντρωτικά κάποια προτεινόμενα μέρη της πόλης.
Η εργασία έγινε με την εφαρμογή MIT App Inventor. Η δομή της εφαρμογής είναι η εξής:
Screen1: Η πρώτη σελίδα της εφαρμογής, όπου παρουσιάζονται οι κατηγορίες από τις οποίες μπορεί να διαλέξει ο χρήστης. Οι κατηγορίες δίνονται με τη μορφή κουμπιών (buttons), τα οποία οταν πατηθούν οδηγούν σε νέες οθόνες.
Screen 2: Συνοπτική ιστορία για την πόλη της Ξάνθης
Screen 3: Προτάσεις για τα πιο δημοφιλή Cafe-bar της πόλης
Screen 4:Τα πιο σημαντικά μουσεία της πόλης. Αυτή η οθόνη περιέχει 3 κουμπιά που παραπέμπουν σε 3 καινούργιες οθόνες με επιμέρους πληροφορίες για το κάθε μουσείο. Συγκεκριμένα είναι οι: laografiko, με πληροφορίες για το Λαογραφικό μουσείο Ξάνθης, pinakothiki, με πληροφορίες για τη Δημοτική Πινακοθήκη Ξάνθης, και skias με πληροφορίες για το μουσείο Σπίτι της Σκιάς.
Screen 5: Προτάσεις για γνωστά εστιατόρια της πόλης
Screen 6:Στατικός χάρτης του κέντρου της Ξάνθης
Screen 7:Προτάσεις για δραστηριότητες που μπορούν να κάνουν οι επισκέπτες στον υπόλοιπο νομό. 

Η εφαρμογή είναι αρκετά απλή, καθώς, σύμφωνα με το μέσο όρο ηλικίας του τουρισμού της πόλης απευθύνεται κυρίως σε άτομα που δεν είναι τόσο εξοικειωμένα με τη χρήση smartphone, άρα το interface θα πρέπει να είναι όσο πιο προσιτό γίνεται. Όμως, στο μέλλον θα μπορούσαν να γίνουν κάποιες προσθήκες ώστε να γίνει ακόμα πιο λειτουργική (παράδειγμα προσθήκη gps, δυνατότητα βαθμολογίας απο τους χρήστες κλπ).

 
 
